


************ 11““RRaaddiixx MMaalloorruumm”” ************
********** 11..11PPrreeffaazziioonnee **********
******** 11..11..11CCooss’’èè uunn GGiiooccoo ddii RRuuoolloo.. ********
Quello che avete fra le mani e che vi apprestate a leggere è il manuale di un
Gioco di Ruolo, indicato dagli addetti ai lavori con l’acronimo GdR. Per coloro
i quali non fossero a conoscenza del significato del termine, forniremo una
breve spiegazione.
Il modo più semplice per descrivere il contenuto e lo scopo del GdR consiste
nell’analizzare il termine stesso “Gioco di Ruolo”. In quanto ggiiooccooin esso è
predominante l’aspetto ludico e ricreativo con lo scopo di divertire i
partecipanti e il fine principale è quello di interpretare una parte, appunto,
un rruuoolloo, che gli permetta di calarsi con l’aiuto della propria fantasia, nei
panni di un personaggio, e di interpretarlo, muovendolo con l’ausilio di regole
all’interno della trama intessuta da un altro giocatore regista.
Questo mette in evidenzia una prima distinzione fra i giocatori: coloro che si
calano nei panni dei cosidddetti Personaggi Giocanti o PG, e colui che crea la
storia, la trama all’interno del quale i PG si muoveranno, come fosse il
regista di un opera. Il “regista” nella maggior parte dei GdR prende il nome di
Master, o Arbitro (o qualcosa del genere).
Il GdR esalta la creatività delle persone portandole a sperimentare i modi di
interagire più adatti alle situazioni in cui il Master decide di far imbattere
i PG. L’interpretazione del ruolo è cardine fondamentale del GdR e non viene
sminuita nel ruolo del Master, il quale non è il creatore di una trama sterile
e prestabilita come potrebbe essere quella di un film, ma rappresenta tutto il
mondo dei PG, compresi tutte le persone che i questi potranno incontrare
durante lo svilupparsi del gioco.
In parole povere il Master stende un canovaccio, una trama di cui decide i
punti salienti e i personaggi complementari che egli dovrà gestire (detti
Personaggi Non Giocanti o PNG), mentre i giocatori hanno il compito di
sviluppare le linee guida della storia, tramite le proprie azioni, la reciproca
interazione e l’interazione con il Master; il tutto mediante l’applicazione
delle regole che permettono di far vivere e agire i PG, che restano comunque
personaggi di fantasia.
******** 11..11..22IIll GGddRR FFaannttaassyy ********
Il gioco di ruolo ha conosciuto nella sua storia adattamenti più o meno
riusciti a molteplici ambientazioni, reali o parto della fantasia di autori più
o meno noti, quali Tolkien, Gibson, Rice, solo per citarne alcuni. Sul mercato
esistono GdR per tutti i palati, Horror, Gotico, Fantascientifico, Cyberpunk,
Demenziale, Storico ecc. Tuttavia ci sentiamo di affermare che il genere più
diffuso è il Fantasy, dove storia e fantasia si mischiano in una alchimia
elettrizzante, dive la spada si incrocia con la magia (il classico Sword &
Sorcery) e in cui fanno la loro parte creature fantastiche e mitologiche.
Il Progenitore del GdR Fantasy è senza dubbio Dungeons & Dragons, che ha senza
dubbio lanciato una moda e segnato un’epoca. Il Gioco che ora state conoscere e
che si chiama Radix Malorum, appartiene a tale categoria. Esso rispecchia, con
le dovute differenze, i capisaldi del genere fantasy. Radix Malorum è,
ciononostante, frutto della fantasia dei suoi autori e la sua ambientazione è
totalmente originale (senza negare e ringraziare il contributo datoci dagli
autori che hanno fatto nascere in noi la passione per questo genere), e
scaturita insieme alle altre regole da un duro lavoro di sperimentazione durato
quasi otto anni.
******** 11..11..33LLee nnoovviittàà ddii RRaaddiixx MMaalloorruumm ********
Radix Malorum offre numerose peculiarità se confrontato con gli altri giochi di
ruolo presenti sul mercato. A cominciare dalla dettagliata ambientazione, che
ricordiamo non si avvale dell’opera di autori di narrativa fantasy. L’assenza
delle Classi di PG, luogo comune di quasi tutti i GdR fantasy. Il sistema di
Miglioramento delle abilità del PG, proporzionato alla complessità delle
abilità stesse, e non a dei fantomatici livelli di esperienza che rappresentano
la soglia da oltrepassare per acquisire nuove capacità. Il sistema di
combattimento, studiato per garantire una buona dose di realismo, dove anche un
solo colpo di pugnale può uccidere, dove è prevista la possibilità per le
armature di danneggiarsi e logorarsi, e per le armi di rompersi. Per finire poi
con un sistema di creazione immediata della magia che permette di attivare
incantesimi personalizzati da adattare ad ogni situazione.
Vi sveliamo a questo punto un “segreto” che potrebbe svelare alcune curiosità
che potrebbero sorgere nella lettura: gli autori di Radix Malorum sono sardi, e
molto legati alla loro terra. In più punti del manuale troverete riferimenti a
miti, luoghi e tradizioni della Sardegna, riferimenti che sono stati ritenuti
dagli autori un doveroso omaggio alla loro isola.
Tutto questo e molto altro è Radix Malorum, non dovrete far altro che
addentrarvi nella lettura, senza spaventarvi alle prime difficoltà di
applicazione delle regole, per scoprire un nuovo meraviglioso mondo. E vi
garantiamo che ne sarà valsa la pena.
********** 11..22IIll LLiibbrroo **********

“La stanza era fredda e fiocamente illuminata da tre candele su un candelabro
di bronzo. La fiamma nel camino si era assopita da tempo lasciando alla brace
il ruolo di protagonista.
Don Michele era così intento a copiare il vecchio testo che non si rese conto
del suo respiro che si condensava davanti alle pergamene. La stanza era invasa
da ombre che gettavano in ogni angolo un cesto di paure. Michele ripeteva
sottovoce ciò che la sua mano e la sua penna andavano vergando sul foglio. Egli
non si sarebbe mai aspettato di cadere nel baratro della dannazione. Era un
servo fedele di Ryless, del suo Pontefice e del suo Vescovo, e come suo braccio
destro credeva d’essere un protetto dal Messia.
Le ombre si condensarono dietro di lui e un vento gelido mosse le fiamme delle
candele e ravvivò i ceppi moribondi del camino. Don Michele non si ridestò dal
suo lavoro mentre i passi silenziosi prendevano forma dietro di lui. Una mano
gelida si posò sulla sua spalla sinistra. Don Michele si voltò e il suo urlo
(un urlo che non emise suono) gli morì in gola. I suoi occhi strabuzzarono
mentre osservava la figura davanti a lui.
-Chi... Chi Sei?- mormorò
-Ciao, giovane Michele, ti ho spaventato?- disse la figura, una donna
bellissima dai capelli rossi avvolta da un sottile velo nero che non lasciava
niente da immaginare.
-Chi sei, e cosa fai nelle mie stanze, donna?- rispose con il cuore che
martellava come un tamburo.
-Donna? Non sono donna più di quanto non lo sia tu, Michele-
-Che cosa vuoi dire?-
-Troppe domande e tutte inutili, Michele. Piuttosto chiediti cosa voglio da te
e cosa posso fare per te-, continuò la donna
-Cosa vuoi da me?- chiese allora Michele, stringendo forte, fino a farsi
sanguinare le mani, il pugnale: il simbolo della morte di Ryless.
-Voglio che abbandoni Ryless. Voglio la Chiesa, tutta, ai miei ordini. E voglio
che tu sia mio-
-No! Mai! La mia fede è grande, più grande di qualunque potere o demone. Esci
di qui!-
-Fede??-. La donna iniziò a ridere sguaiatamente, ma nessun suono usciva dalla
stanza.
-Ryless avrebbe desiderato, e lo desidera ancora, un potere come il mio. E’ un
debole, non sa neppure ciò che accade nei suoi amati cieli, non sa neppure cosa
tramano i suoi amati Gabriel e Lucifer, è un inetto che si diverte a giocare a
carte con Antiochio mentre beve Phyluf Herhu.
-Menzogne, lui è nostro padre e nostra madre; lui è la nostra guida e salvezza
che ci illumina con la sua grazia!-, si difese con forza, Don Michele, ma già
vacillava sull’orlo della disperazione.
-Già, menzogne! Michele, Ryless non ha creato nulla che io non possa creare
mille volte più bello e potente. Ti dimenticherai di lui, credimi, e noi ci
ameremo presto. Mentre attendi, mio piccolo amore, scendi nella cripta e apri
il sarcofago di S. Fulgenzio e togli l’elmo dalla sua testa, poi tutto ti si
aprirà davanti. Dopo potrai scegliere il tuo destino-. La donna si accostò a
don Michele, ormai paralizzato, e lo baciò sulle labbra.-
Le labbra di lei erano di fuoco, roventi come la lava e taglienti come rasoi, e
risvegliavano i sensi di Michele senza che egli potesse opporsi...
Michele si accasciò di colpo, come morto. Dormì, sognando demoni e partite di
carte e la donna dai capelli rossi che nei suoi incubi si trasformava in un
terribile mostro dai denti aguzzi e dalle grandi ali di pipistrello, rosso come
il sole al tramonto. Si ridestò ben prima delle odi del mattino, madido di
sudore ed infreddolito. Si ritrovò a pensare che tutto fosse stato un sogno, ma
voltandosi nel letto trovò sul guanciale una ciocca di capelli rossi.
Si alzò e indossò la tunica e i calzoni, poi si avviò verso le cantine. La
porta cigolò sinistramente ma non ci fece caso. Prese una lanterna dallo
scaffale, la caricò ed accese lo stoppino.
Scese silenziosamente sino alla cripta. L’umidità era come un peso sulle spalle
e rendeva difficile la respirazione. La luce della lanterna era fioca e non
dissolveva le tenebre della tomba, ma Michele riuscì lo stesso a raggiungere il
sarcofago di granito. Posò la lanterna a terra e spinse con forza. I suoi piedi
scivolavano sulla muffa del pavimento e le sue unghie si spezzavano sul granito
mentre il suo sangue cadeva in gocce grosse come perle. Finalmente vide il
volto scheletrico di S. Fulgenzio, adorno del suo elmo. Il tanfo della morte lo
investì come un cavallo in carica. Pose le sue mani sull’elmo e lo tirò con
forza. L’elmo si staccò insieme al cranio.
-Ryless, cosa ho fatto!?- bisbigliò
-Nulla di importante, ma lo hai fatto per me.-. La donna era comparsa alle sue
spalle, la luce della lanterna non riusciva ad illuminarne il volto
incorniciato dal rosso crine.
-Mi hai ingannato!- Inveì Michele puntando il dito.
-Su, Su! Non essere permaloso! Avrai ciò per cui sei venuto. -. La donna
sorrise mostrando i denti aguzzi.
-Ti presento uno dei miei servi- indicò l’oscurità -Si chiama Arioch.-. L’ombra
vomitò un essere alto come un orco, con la pelle rossa e striata, le ali di
pipistrello e il capo coronato da due corna massicce.
-Ciao, Uomo!- ghignò Arioch, mostrando una fila di robustissime zanne bianche
come ossa spolpate.
Una colonna di fiamme si sprigionò dalle sue mani. Michele riuscì appena in
tempo ad attivare l’incantesimo di protezione, toccando il suo orecchino
magico. Fu avvolto dalle fiamme, che lo abbracciarono in mille e più vortici,
ma soltanto qualche lembo della sua tunica risentì degli effetti della
fiammata, restando bruciacchiato.
-Dannato demone!-, imprecò con rabbia e paura.
-Guarda dietro di te, Uomo!- grugnì il mostro -Non farmi pentire di averti
risparmiato-
Michele si voltò e vide che si era aperta una crepa nel muro. Una luce
biancastra filtrava, accompagnata da una sorta di ronzio.
Michele l’attraversò abbacinato. Mentre i suoi passi rimbombavano nel
corridoio, con le mani sfiorava le pareti, lisce e fredde, di un metallo mai
visto. Di tanto in tanto trovava delle strane iscrizioni, dei dipinti con
strane forme e porte metalliche che non era riuscito ad aprire. Camminò per un
tempo che gli sembrò infinito, finchè trovò il cammino sbarrato da una
gigantesca parete di metallo. Provò a spingere con tutte le sue forze fino a
sentire i muscoli di braccia e gambe intorpidirsi. Poi urlò.
-Ecco! E’ tutto qui ciò che doveva distruggere la mia fede?- chiese all’aria
che respirava.
-Chiedi aiuto, giovane Michele.- risuonò nella sua mente così forte da
costringerlo a tapparsi le orecchie.
-Aiuto, allora. Aiuto!- ringhiò. Una rabbia poderosa, imponente, che mai
avrebbe sospettato di poter manifestare si impossessò di lui.
-Spostati, ammasso di carne urlante.-, brontolò Arioch con sufficienza,
colpendo l’uomo sul petto senza ferirlo. La bestia eruttò di nuovo le sue
fiamme ma ora con tutto il suo potere. Il volto del mostro illuminato dal fuoco
infernale era una maschera di piacere, dolore e follia.
Michele avvertì nel petto un caldo opprimente e capì di essere stato
risparmiato. La parete si sciolse come lardo sulla brace. Un vortice di fumo
avvolse il Demone, che urlò con odio, e quando si dissipò il Demone era
scomparso. Michele potè osservare che al posto dell’Arioch c’era ora un
oggetto. Un pastorale. Lo raccolse e lo guardò impaurito. L’asta vibrava fra le
sue mani come percorsa da una strana energia, ed era calda, viva. Lo rigirò fra
le mani e si avvide della somiglianza del suo pastorale con quello del Vescovo.
Una luce accecante lo investì e lo distolse dalle sue impressioni sul
pastorale. Come ipnotizzato si diresse verso la fenditura che il demone aveva
aperto nella parete. Michele aveva il braccio destro davanti a se, disteso,
quasi volesse tastare la luce, sentirla. Con l’altra mano stringeva il
pastorale che continuava a muoversi e contrarsi e respirare.
La luce era fredda e quasi tagliente all’interno di quella enorme stanza.
Davanti agli occhi si stagliava un gigantesco, monumentale cilindro di metallo
che lo guardava con un enorme occhio rosso.
-Quanto tempo è passato!-, risuonò una voce metallica, -Finalmente qualcuno con
cui parlare-
-Chi... Cosa?-, balbettò Michele
-Io sono la memoria impotente di questo mondo. Io ho visto e registrato vita e
morte e ricostruzione, e poi ancora vita. Io sono il cuore che batte. Io
sono...-
La voce fece una pausa.
-Solo.- Continuò la voce -Da troppo tempo ormai.-
-Ma...- Michele aveva molte domande, e tutte gli morirono in gola. Cosa era
quell’essere? Era vivo? Cosa voleva? Da quanto esisteva?
-Io so che sono tante le tue domande, e che il tuo cuore batte troppo forte. Ma
io non mi ricordo il calore di un essere vivente... Avvicinati, e se lo vorrai,
ti svelerò la Verità.-
Michele si avvicinò passo dopo passo, lentamente, mentre il suo cuore sembrava
non distinguere più un battito dall’altro. Il dimenarsi leggero e caldo del
pastorale lo rassicurava. Sentiva il fuoco fluire dentro di sè.
-Mostramela!- gridò Michele, allargando le braccia.
Dalla base dell’occhio saettarono migliaia di tentacoli che lo avvolsero come
una gabbia di rovi e lo percorsero, lo sentirono, e gli mostrarono la Verità.
La verità disperse il suo cuore. Per Sempre.
Il pastorale cadde dalla sua mano, mentre viveva ciò che era stato. Le macchine
volanti. La nascita delle razze. L’arrivo di una nave dal cielo. La rabbia
della Terra. Vide colonne di fiamme alte decine di chilometri e nubi nere come
l’oblio. Sentì il dolore, la paura, le lacrime e l’abbandono di un mondo. Urlò
fino a dimenticare quanto.
Riemerse dal dolore nel suo letto, si sedette e dopo aver dissolto il torpore
iniziale studiò il pastorale fra le mani. Era vivo, non c’era dubbio.
-Arioch!- chiamò.
Un vortice di fumo scaturì dall’asta, si condensò e l’Arioch apparve.
-Chiama i tuoi demoni. Che scrivano ciò che mi è stato svelato.- ordinò
Michele.
Arioch rispose sprezzante: -O forse potrei strapparti la carne a poco a poco-
-Chiamali. Te lo ordino.-, ribadì. I loro sguardi si incrociarono. I rossi
occhi di Arioch sprizzavano fiamme di odio e dolore, che sfidavano la pazzia
pura e semplice degli occhi azzurri di Michele.
Dopo una eterna frazione di secondo Arioch chinò il capo, si inginocchiò e
ringhiò di rabbia: -Agli ordini, Padrone!-.
L’istante successivo apparve un essere orribile, una sorta di ammasso
cartilagineo dotato di otto arti peduncolati e di uno strano tentacolo. Il
tentacolo si avviluppò intorno alla testa di Michele ed iniziò a pulsare. Il
Demone iniziò a gonfiarsi delle memorie del giovane, fino a occupare tutta la
stanza. Una grossa pustola, ricolma di conoscenza.
Il mostro aracnoide iniziò a scrivere, veloce come il vento, e mentre scriveva
il sapere sui fogli, il suo ventre si sgonfiava.
-Andiamo, ora, andiamo a trovare un defunto- ghignò Michele parlando
all’Arioch.
-Sì, mio Signore- rispose l’Arioch, quasi soddisfatto.
Michele si diresse senza alcuna circospezione verso la stanza del suo
superiore, si accostò alla porta salutando la guardia che la presidiava.
Il Vescovo di Rylex dormiva ancora. Michele lo destò dolcemente: -Mia
Eccellenza-, salutò con un inchino.
-Oh, Michele. Perchè mi svegli così presto?-, domandò assonnato l’anziano
Vescovo.
-Un funerale, Eccellenza.-.
Michele sfoderò un sorriso sarcastico. Il pastorale gli pulsava ancora tra le
mani.
-A quest’ora?-, domandò sbigottito il vecchio, -E di chi?-
-Il suo, Eccellenza-
Il vecchio non fece in tempo a stupirsi che le mani di Michele si levarono. Il
corpo del vescovo cominciò a contrarsi in preda alle convulsioni. Il torace gli
si gonfiò, fino a lacerare la veste, la pelle, la gabbia toracica fino alla
gola, soffocando i suoi lamenti.
Il corpo del vecchio esplose, rivoltandosi come un guanto. Di quello che era
stato l’Arcivescovo di Rylex era rimasto un ammasso di visceri e ossa
sanguinolente.
Michele richiamò il suo Arioch e gli ordinò di uccidere la guardia
all’ingresso.
La porta si aprì e mentre Michele usciva la testa della guardia implodeva con
uno schiocco sordo sotto la stretta dell’Arioch.
-Ora sparisci- ordinò al demone.
Michele tornò nelle sue stanze. Dove prima c’era il demone gonfio di conoscenza
si trovava il Libro. Sollevò il tomo fra le mani e pronunciò un vincolo, e poi
un altro, e poi un altro ancora, e poi ancora, fino quasi a crollare esausto.
-Ecco il Radix Malorum, la Radice di tutti i Mali. Lo custodirò e nessuno saprà
mai la Verità.- esclamò. Tra le nebbie della stanchezza che lo sommergevano
vide apparire la donna dai capelli rossi. Nuda, bella, provocante.
-E tu sarai mio- disse sorridendo la donna.
-Si, mio Signore- rispose Michele perdendosi nel suo caldo abbraccio.”
********** 11..33IIll MMoonnddoo ddii QQuuaaddrraannttaall **********
Il mondo in cui vi apprestate ad entrare per scoprirne misteri, meraviglie,
passioni e paure, è stato chiamato, dai suoi abitanti originali, QQuuaaddrraannttaall.. Il
nome Quadrantal significa nell’antica lingua “dado”, infatti gli indigeni
pensavano che esso presentasse tale forma.
Attorno a Quadrantal orbitano dduuee ssaatteelllliittii naturali, due lune chiamate, MMoohhwwrr
ee AAllpphhaann. La prima appare di colore rosso, mentre la seconda di colore bianco.
L’anno solare dura 330000 ggiioorrnnii.
******** 11..33..11LL’’AArrcciippeellaaggoo ********
Il cosiddetto “mondo conosciuto”, chiamato AArrcciippeellaaggoo, è un continente
costituito da 77 ggrraannddii iissoollee disposte in cerchio e delimitanti un grande
specchio d’acqua chiamato MMaarree IInntteerrnnoo, più alcune isole di importanza minore.
Al centro del Mare Interno sorge una piccola isola detta IIssoollaa ddeell GGrraann
CCoonnssiigglliioo.
L’arcipelago è situato interamente nell’emisfero settentrionale del pianeta. Su
quanto si trovi dalla parte opposta, oltre il Mare Esterno, nulla è dato sapere
agli abitanti dell’Arcipelago. Il MMaarree EEsstteerrnnoo, infatti, non è da essi
navigabile se non nelle immediate vicinanze delle isole. Troverete la mappa, in
cui sono indicate le zone climatiche, in AAppppeennddiiccee 11..
Ogni nazione nell’arcipelago ha un proprio calendario, ma grazie ai fiorenti
scambi commerciali e alla DDoommiinnaazziioonnee LLeevvaannttee esiste un ccaalleennddaarriioo ccoommuunnee,
detto Calendario Commerciale, che viene utilizzato in tutto il continente.
Secondo il Calendario Commerciale l’anno solare è diviso in 1100 mmeessii ddii 3300
ggiioorrnnii ciascuno.
Immeessii sono:
   1. Titheea,
   2. Tebidow,
   3. Kalhentee,
   4. Bahska,
   5. Bowdhyow
   6. Proydee
   7. Skow-Thowladah
   8. Fryow-Sow
   9. Nyee
  10. Jelhow
Nella zzoonnaa aarrttiiccaa la temperatura è sempre molto bassa e non piove mai, perché
nevica.
Nella zzoonnaa ffrreeddddaa i mesi 1,2,9,10 sono invernali, 3,4 primaverili, 5 estivo e
6,7,8,9 autunnali. Le precipitazioni sono diffuse in tutto l’anno.
Nella zzoonnaa tteemmppeerraattaa le stagioni sono ben definite, i mesi 1,9,10 sono
invernali, 2 e 3 primaverili, 4,5,6 estivi e 7,8 autunnali. La stagione estiva
è secca. L’alternarsi delle stagioni è graduale.
Nella zzoonnaa ttrrooppiiccaallee, in cui la temperatura è sempre alta, esistono soltanto
due stagioni, la stagione secca (9,10,1,2,3) e la stagione delle piogge nei
mesi restanti. Durante la stagione delle piogge piove 5 giorni su 6. Nei
deserti tropicali anche durante la cosiddetta stagione delle piogge non piove
praticamente mai.
Tra le fasce climatiche non vi sono nette distinzioni, si passa dall’una
all’altra in modo graduale.
